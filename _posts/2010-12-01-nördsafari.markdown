---
layout: post
title: Nördsafari!
date: 01 Dec 2010 03:58:43 +0100
categories: [om-mig, nerd]
slug: 
  Det var min flickvän som fick mig till Dreamhack första gången. Förra gången
  hade vi rätt kul, och spenderade upp emot fem timmar att gå runt och undersöka
  allting som fanns på plats. Det här året var dock inte lika händelserikt som
  de tidigare…
---

Första gången jag var på [Dreamhack](http://www.dreamhack.se/) var för två år sedan. Jag hade nyligen träffat [Elin](http://etisblogg.blogspot.com/), och jag vaknade runt lunch av att min telefon surrade. Det var ett SMS, och såg ut ungefär såhär:

> Dreamhack är i Jönköping nu, borta vid Elmia. Ska vi gå på nördsafari?

Fler nördar men tråkigare safari
--------------------------------
Dreamhack slog sitt deltagarrekord i år igen. Lite drygt 12,000 datorer var på plats men trots detta var detta året inte fullt lika kul för oss temporära besökare. Tidigare så fanns det en väldig massa saker att titta på och undersöka (spel, robotar, tävlingar), men detta året kändes det något tunnare.

Det är svårt att sätta punkt på det, men det kändes som om det var *färre* sevärdheter. Lite som om de extra 2,000 nördarna tog lite för mycket plats. Och de montrar som väl var uppsatta var antingen folk som enbart ville prata, eller så var det bara diverse speltävlingar. Inga… prylar.

Det finns dock alltid en ljus sida…
-----------------------------------
Vi kommer definitivt att komma tillbaka, och har man inte varit på Dreamhack så är det lätt värt en hundring för att kunna vistas på området mer än vad man någonsin kommer vilja under en dag.
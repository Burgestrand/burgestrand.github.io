---
layout: post
title: Äntligen en hemsida… eller?
date: Nov 21st, 2009 8:29pm CET
tags: om mig
slug:
  Jag har programmerat sen jag var tio år gammal. Jag fick upp ögonen för att
  skapa hemsidor i början av gymnasiet, och har pysslat med det till och från
  sen dess. Hur kommer det sig då att jag inte har haft någon hemsida förrän nu?
---

Jo, jag är en lat perfektionist. Jag är omänskligt duktig på att [prokrastinera](http://sv.wiktionary.org/wiki/prokrastinera), och jag har lätt för att lära mig nya saker. Jag älskar att skapa nya projekt, men har svårt för att avsluta dem — vilket är ett direkt resultat av min perfektionism. Allt det här betyder att jag har *tänkt* att skapa en egen hemsida många gånger. De få gånger jag börjar på allvar så blir jag inte nöjd och börjar om… och om man alltid börjar om blir man aldrig färdig.

Därför har [Tumblr](http://www.tumblr.com/) blivit min räddning. Jag slipper koda hemsidan själv, jag kan länka min domän <http://burgestrand.se/> hit samt att flexibiliteten betyder att jag kan använda mina tekniska kunskaper till att ändra på hemsidan tills den är någorlunda som jag vill ha den.

Från och med nu har jag alltså en [blag](http://xkcd.com/148/), och den kommer att användas. Det första jag ska göra med sidan är att ändra temat, för det tema jag använder nu har en massa nybörjarfel i sin [kod](http://sv.wikipedia.org/wiki/K%C3%A4llkod), plus att jag inte är helt nöjd.

… fast först kanske jag ska göra mat. Jag är vrålhungrig.
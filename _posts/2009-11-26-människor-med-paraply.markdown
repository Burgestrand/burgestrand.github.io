---
layout: post
title: Människor med paraply
date: Nov 26th, 2009 6:04pm CET
categories: [om-andra]
slug:
  Idag regnade det. Inte storm, men det blåste som tusan och duggregnet stod som
  spön i backen. Naturligtvis betyder detta att folk tar med sig paraply när de
  ska ut och gå, man vill ju inte bli blöt. So far so good.
---

Något som däremot är jobbigt är den typ av människor som inte har koll på att det finns andra människor runtomkring. Är man mitt i innerstaden kan det runt lunchtid vara rätt mycket folk ute, och alla har varsitt paraply. I änden av dessa dödsvapen finns det en liten pigg som ofta är väldigt vass eller hård. Inte nog med att himlen skickar spikar i ansiktet på en när man promenerar, utan varenda pensionär och fjortis med paraply ska också försöka peta ut ens ögon när de går och viftar med sina fladdersköldar i lagom huvudhöjd.

För min och alla andras skull: håll stadigt i ert paraply och ha lite uppsikt om vart ni hugger.